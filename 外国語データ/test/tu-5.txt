Grammy Efsane Ödülü veya Grammy Yaşayan Efsane Ödülü,(İngilizce: Grammy Legend Award), Grammy Ödülleri veya çeşitli televizyon özel programları kapsamında, Kayıt Akademisi tarafından kayıt sanatçılarına verilen özel başarı ödülüdür.Ödül, "müzik endüstrisine süregelen katkılar sağlayan ve etkide bulunan" sanatçıları takdir etmek üzere oluşturuldu.

İlk kez 1989'da, Grammy Living Legends adlı televizyon özel programı kapsamında dağıtılan ödülün ilk sahipleri Smokey Robinson, Willie Nelson, Andrew Lloyd Webber ve Liza Minnelli oldu.Sonraki yıl, bir önceki yılda olduğu gibi dört sanatçı daha ödülle buluştu. Kazanan Aretha Franklin, Billy Joel, Johnny Cash ve Quincy Jones; ödüllerini Grammy Legends adlı televizyon özel programı kapsamında aldılar.

Ödül ilk defa 1992'de, bir Grammy Ödülü töreni kapsamında sahibini buldu ve bundan sonraki bütün ödüller Grammy Ödülleri törenlerinde dağıtıldı.O yılki ödülün tek sahibi Barbra Streisand'a ödülü Stephen Sondheim takdim etti.1993'te ödül Janet Jackson tarafından abisi Michael Jackson'a takdim edildi.1994'te Curtis Mayfield ile Frank Sinatra ödüle layık görüldü. Mayfield'ın ödülünü, kendisinin de içinde bulunduğu The Impressions grubunun üyeleri ona olan takdim ederken Sinatra'nın ödülünü ise Bono takdim etti.

1990 ile 1994 yılları arasında on bir kişiye dağıtılan ödül, 1994'ten bu yana 3 kişiye daha verildi. Bunlardan ilki 1998 yılında Luciano Pavarotti oldu.Pavarotti hasta olduğundan törene katılamayınca, ödülü onun adına Sting ve Aretha Franklin kabul etti.Ertesi yıl Elton John da bu ödülle onurlandırıldı.Ödül son olarak 2003 yılında Bee Gees'e verildi.Bee Gees bu ödülün verildiği tek grup olurken 21. yüzyılda bu ödülün ilk ve tek sahibi oldu.

On dört solo müzisyen ve bir müzik grubu Grammy Efsane Ödülü'ne layık görüldü. Bu on beş ödülün üçünün sahibi kadınlar oldu.

Nisan 1942; Brooklyn, New York), Amerikalı besteci, şarkıcı, oyuncu, yönetmen, senarist, prodüktör. Güçlü ve tutkulu sesiyle ve söylediği romantik şarkılarla da (The Way We Were) tanınan oyuncu, 24 Nisan 1942'de Brooklyn'de (New York) doğdu. Erasmus Hall Lisesi'ni bi­tirdi. Üniversite eğitimi almamış olmasına karşın, 1995'te Brandeis Üniversitesi tarafından verilmiş 'Fahri Doktora' unvanına sahip. Gerçekte Barbara olan adını, 'kimseye benzememesi için' Barbra olarak değiştirdi. Yıllarını kendi özel gülünü yetiştirmeye adadı, yarattığı güle kendi adını verdi. 1968'de En İyi Kadın Oyuncu Oscarı'nı, Katherine Hepburn ile paylaşmıştı. Streisand çok sık olmasa da, beste çalışmaları da yapmıştır. Bu yaptığı bestelerle de pek çok ödüle layık görülmüştür.

Barbra Streisand, kariyerine 1960'lı yılların başında New York'ta çeşitli kulüplerle çalışarak başladı. Birkaç yıl boyunca kulüplerde çalışan Streisand, 1963 yılında çıkardığı ilk albümü The Barbra Streisand Album ile müzik dünyasına ilk adımını attı. Bu albümle birlikte idolü olan Judy Garland'ın televizyon programına katılan Streisand, hem Garland ile düet yapma şansına sahip oldu, hem de geniş kitleler tarafından tanınmaya başladı. 1964 yılında hem Funny Girl (Komik Kız) müzikalinde Fanny Brice rolünü alarak, hem de liste başı şarkısı People ile asıl çıkışını gerçekleştirdi. Funny Girl müzikalinde 200'e yakın gösteri sergileyen Streisand, 1967 yılında New York Central Park'ta 100.000 kişiye verdiği halk konserinde şarkısının sözlerini unutunca sahne korkusu yaşamaya başladı ve 90'lı yıllara kadar halk konseri veremedi. 1968 yılında büyük başarıyla sergilediği Funny Girl müzikalindeki Fanny Brice rolünü beyaz perdede oynaması için gelen teklifi kabul etti ve bu rol için En İyi Kadın Oyuncu Akademi Ödülü'nün sahibi oldu. Bununla birlikte sinemaya da göz kırpan Streisand, albüm çalışmalarının yanına film çalışmalarını da ekledi.

Streisand'ın sanat hayatında aldığı ödüller epey yer tutmaktadır. İlk TV progra­mı My Name is Barbra, 1965'te Emmy ve Peabody ödülleri kazandı. 1995 yılında Barbra Streisand; The Concert adlı müzik programıyla iki Emmy ödülü daha aldı. Evergreen adlı şarkısıyla Akademi Ödülü'nü kazanan 'ilk kadın besteci' oldu. Konser fobisi olan Barbra Streisand, artık hayır işlerine önem verdiğini belirterek iki dev konserle aktif sahne yaşamına veda etti. Ancak 2006 yılında tekrar sahnelere döndü. Streisand, çok sık olmasa da, verdiği konserlerle en çok kazanan kadın sanatçı unvanına da sahip olmuştur.

Irak işgali öncesi eski ABD Başkanı George W. Bush'un barışçıl çözüm yollarına başvurma ko­nusunda isteksiz olduğunu, muhtemel bir savaşın her iki ülkeye de telafi edilmez zararlar vereceği­ni söyleyerek muhalif bir tavır sergilemişti. Streisand'ın ayrıca ABD'nin eski başkanlarından Bill Clinton'la da çok sıkı bir dostluğu var. Barack Obama'nın başkan olduğuna da çok sevindiği ve başkanlığa aday olduğu dönemde de para toplama amaçlı Obama adına bir yemek ve konser düzenlediği biliniyor.