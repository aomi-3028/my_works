Sonisphere
Sonisphere on musiikkifestivaalikiertue, joka järjestetään Euroopassa kesäkuun ja elokuun välillä. Kiertue järjestettiin ensimmäisen kerran vuonna 2009 ja jälleen 2010–2012. Festivaalin omistaa ja promotoi Kilimanjaro live ja sitä tukee rahallisesti Anschutz Entertainment Group (AEG).[2] Kiertueella ovat esiintyneet muun muassa heavy metal -yhtyeet Iron Maiden, Metallica, Alice in Chains, Mötley Crüe, ja Slayer.
Sisällys
1	Historia
1.1	Suomessa
1.2	2009
1.3	2010
1.4	2011
1.5	2012
1.6	2013
1.7	2014
2	Lähteet
3	Aiheesta muualla
Historia
Sonispheren idean isä on Live Nationilla työskennellyt Stuart Galbraith. Ideana oli pitää sarja tapahtumia useilla alueilla. Idea Sonispherestä ei kuitenkaan alkanut toteutumaan ennen kuin Galbraith lähti Live Nationilta Kilimanjaro Liveen. Galbraith sai tuekseen metallimusiikin jättibändi Metallican antamaan festivaalille jalansijaa tulevina vuosina. Tätä kuitenkin seurasi huhu, jonka mukaan Metallica olisi allekirjoittanut monen miljoonan dollarin sopimuksen, jonka mukaan he soittaisivat festivaalin pääesiintyjänä seuraavat kolme vuotta. Nämä huhut kuitenkin kumottiin nopeasti.[3] Galbraith suunnittelee tulevien Sonisphere-festivaalien laajentuvan myös Euroopan ulkopuolelle. [4]

Vuonna 2009 festivaali järjestettiin Alankomaissa, Saksassa, Espanjassa, Ruotsissa, Suomessa ja Englannissa. Pääesiintyjinä toimivat Metallica ja Linkin Park, ja muita yhtyeitä olivat muun muassa Lamb of God, Airbourne, Mastodon, Bullet For My Valentine, Anthrax, Machine Head, Slipknot ja Avenged Sevenfold.

Flag of Finland.svg
Tässä artikkelissa tai sen osassa aihetta käsitellään lähinnä Suomen tai suomalaisten näkökulmasta.
Voit auttaa Wikipediaa parantamalla artikkelin näkökulmaa yleismaailmallisemmaksi. Lisää tietoa saattaa olla keskustelusivulla.
Täsmennys: Kerrotaan vain Suomen tapahtumista, vaikka tapahtumia oli monessa muussakin maassa. Varsinkin 2013, jolloin Sonispherea ei edes järjestetty Suomessa.

Suomessa
2009
Suomessa festivaali järjestettiin Porin Kirjurinluodossa 25. heinäkuuta, ja tapahtumasta oli tarkoitus tehdä vuosittainen. Paikalle annettiin lopulta lupa myydä 60 000 lippua.[5][6]. Tapahtuma aiheutti valtavan ostoryntäyksen. Ensimmäinen 50 000 lipun erä myytiin puolessa tunnissa, ja myös lisäerä 10 000 myytiin loppuun.[7][8]. Suomessa esiintyivät Metallica, Linkin Park, Saxon, Mastodon, Machine Head, Lamb of God, Diablo, Turisas, Los Bastardos Finlandeses ja Nicole. Turisas paikkasi Anthraxia, jonka esiintyminen peruuntui viime hetkellä yhtyeen erotettua laulajansa.[9]

Festivaali oli Suomen kaikkien aikojen suurin lukuun ottamatta Helsingissä pidettyä Madonnan suurkonserttia. Tapahtuma sujui hyvin 75 000 asukkaan kaupungin kokoon nähden, ja poliisin mukaan tapahtuma ei aiheuttanut ajoittaisen ruuhkan lisäksi isompia järjestyshäiriöitä.[8]

2010
Sonisphere oli Suomessa vuonna 2010 kaksipäiväinen (7.-8. elokuuta). Sen pääesiintyjinä toimivat HIM (lauantaina) sekä Iron Maiden (sunnuntaina). Muita esiintyjiä olivat[10][11]:

Lauantai	Sunnuntai
Alice In Chains	Mötley Crüe
Serj Tankian	Iggy & The Stooges
Volbeat	Alice Cooper
Apocalyptica	Slayer
Stam1na	Anthrax
The Cult	Mokoma
The 69 Eyes	Insomnium
Negative	Profane Omen
Lisäksi Heaven and Hell joutui peruuttamaan kiertueensa sen jälkeen, kun laulaja Ronnie James Dio ei kyennyt sairautensa takia keikkailemaan.[12] Myöhemmin Dion ilmoitettiin kuolleen vatsasyöpään 16.5.2010.[13] Myöhemmin myös Aria joutui peruuttamaan esiintymisensä ja heidän tilalleen kiinnitettiin Negative.[14] Myöhemmin 5.8.2010 Sonisphere kohtasi lisää vastoinkäymisiä Behemothin jouduttua peruuttamaan esiintymisensä laulajan sairastumisen takia.[15] Koska peruuntuminen tapahtui vain kaksi päivää ennen tapahtumaa, Sonisphere ilmoitti myös, että näin lyhyellä varoitusajalla ei saataisi tilalle uutta bändiä. Sen sijaan, tyhjän lavan välttämiseksi, joidenkin lauantain esiintyjien aikatauluja pidennettäisiin.[16]

Sunnuntaina 8.8.2010 Sonispheren Porin festivaalilla tapahtui onnettomuus, kun syöksyvirtaus iski noin klo 16.00 Porin Kirjurinluodon alueelle. Yleisöstä kaksi loukkaantui vakavasti. Heistä toinen kuoli myöhemmin saamiinsa vammoihin. Lisäksi noin 40 henkilöä sai pienempiä vammoja. Kakkoslava tuhoutui osittain tukirakenteiden pettäessä ja oli sortumisvaarassa, minkä takia Mötley Crüe joutui perumaan keikkansa, ja Iggy & The Stooges soitti neljän kappaleen setin vain kitaran ja saksofonin säestyksellä. Sunnuntain pääesiintyjä Iron Maidenin henkilökunnan lentokone koki kovia, jonka seurauksena bändi joutui soittamaan keikkansa lainakamoilla, niin kuin osittain myös Alice Cooper. Molemmat saatiin kuitenkin lavalle, koska Slayer lainasi bändeille kamojaan. Monet myyntikojut hajosivat myrskyn seurauksena. Syöksyvirtauksen takia Alice Cooperin ja Iron Maidenin keikat myöhästyivät pahasti. Esimerkiksi Iron Maiden aloitti settinsä lähes kaksi tuntia myöhässä. Molemmat artistit soittivat kuitenkin täysimittaiset setit. Vuoden 2010 kaksipäiväinen Sonisphere keräsi kaiken kaikkiaan noin 70 000 katsojaa.

2011
Vuonna 2011 Sonisphere järjestettiin yksipäiväisenä Helsingin Kalasatamassa lauantaina 2.7.2011. Esiintyjinä toimivat Slipknot, In Flames, Mastodon, Opeth, Hammerfall, Sonata Arctica ja Stam1na. Myös Rob Zombien oli tarkoitus esiintyä Sonispheressä, mutta hän joutui perumaan keikkansa. Esiintyjälistan tultua julki, erityisesti Sonispheren Facebook-sivustolla käyttäjät osoittivat mieltään ja suurimman osan mielestä bänditarjonta oli selkeä tasonpudotus kahteen edelliseen vuoteen verrattuna. Yleisön määrä (n. 12 000) oli Helsingin Kalasatamassa pettymys.[17]

2012
Vuonna 2012 Sonisphere järjestettiin yksipäiväisenä Helsingin Kalasatamassa 4.6.2012. Pääesiintyjänä toimi Metallica, joka soitti muiden kappaleiden ohella koko Metallica-albuminsa lopusta alkuun. Festivaalilla esiintyivät myös Machine Head, Amorphis, Gojira, Ghost ja Hardcore Superstar. Liput tulivat myyntiin 6. helmikuuta 2012.[18] Festivaali myytiin loppuun ja paikalla Kalasatamassa oli 47 000 ihmistä. [19] Festivaalin järjestäjät saivat jälkikäteen osakseen voimakasta kritiikkiä huonoista järjestelyistä. [20]

2013
Vuonna 2013 Sonispherea ei järjestetty Suomessa.

2014
Vuonna 2014 Sonisphere järjestettiin yksipäiväisenä Hietaniemen uimarannalla 28.5.2014. Pääesiintyjänä oli tuttuun tapaan Metallica. Keikka oli osa ”Metallica By Request” kiertuetta, jossa fanit pääsivät äänestämään kyseisen keikan settilistan.[21] Muut esiintyjät olivat: Danzig, Slayer, Mastodon, Ghost ja Gojira.[22]

